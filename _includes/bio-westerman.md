O Wayne Westerman ξεκίνησε την πορεία του στην τεχνολογία των Υπολογιστών και της Αλληλεπίδρασης όχι από επιθυμία για κέρδος, αλλά κυρίως απο μία προσωπική ανάγκη. Ως διδακτορικός φοιτητής στο Πανεπιστήμιο του Delaware, ο Westerman αντιμετώπισε σοβαρά προβλήματα υγείας λόγω της συνεχούς χρήσης πληκτρολογίου, εμφανίζοντας αρκετά νωρίς σύδρομο καρπιαίου σωλήνα. Αυτός ο περιορισμός τον ώθησε να αναζητήσει μια συσκευή εισόδου που θα απαιτούσε μηδενική πίεση και θα βασιζόται στη φυσική κίνηση των δακτύλων. Αυτή η στροφή από το "μηχανικό" στο "φυσιολογικό" διαμόρφωσε ολόκληρη τη μετέπειτα έρευνά του [[1]](#1).

Στα τέλη της δεκαετίας του 1990, μαζί με τον καθηγητή του John Elias, ίδρυσε την FingerWorks. Εκεί, ο Westerman ανέπτυξε κάτι που για την εποχή έμοιαζε με επιστημονική φαντασία: επιφάνειες που μπορούσαν να αναγνωρίσουν ταυτόχρονα πολλά δάχτυλα και να μεταφράσουν τον συνδυασμό τους σε περίπλοκες εντολές. Δεν ήταν απλά μια οθόνη αφής, αλλά ένα σύστημα που μπορούσε να "διακρίνει" την διαφορά μεταξύ touch, scroll, pinch και άλλων gestures/λειτουργιών. [[2]](#2)

Η καθοριστική στιγμή της καριέρας του ήρθε το 2005, όταν η Apple εξαγόρασε αθόρυβα την FingerWorks. Ο Westerman εντάχθηκε στην ομάδα της Apple ως ανώτερος μηχανικός, φέρνοντας μαζί του δεκάδες πατέντες που αποτέλεσαν τον πυρήνα του iPhone. Η δουλειά του επέτρεψε τη μετάβαση από τη γραφίδα (stylus) , στην άμεση φυσική διάδραση με τα ίδια τα δάχτυλα, εκπληρώνοντας το όραμα για μια διεπαφή που είναι "προέκταση του σώματος" [[3]](#3).

Το ενδιαφέρον του Westerman εστιάστηκε στην κωδικοποίηση των χειρονομιών. Ήταν αυτός που όρισε πώς το "άνοιγμα" των δακτύλων μεταφράζεται σε ζουμ, δημιουργώντας μια νέα γραμματική αλληλεπίδρασης που σήμερα θεωρείται αυτονόητη ακόμη και από μικρά παιδιά. Αυτή η διαισθητική φύση της δουλειάς του γεφύρωσε το χάσμα ανάμεσα στην πολυπλοκότητα των υπολογιστών και την ανθρώπινη κινησιολογία [[4]](#4).

Η συμβολή του Wayne Westerman δεν στέκεται μόνο στο επίπεδο του hardware. Ο τρόπος με τον οποίο άλλαξε το πως αντιλαμβανόμαστε τις οθόνες και τις επιφάνειες που μας περιβάλλουν, ήταν η κύρια συμβολή του. Προηγουμένως βλέπαμε τις οθόνες ως απλά μέσα προβολής της πληροφορίας. Με τις προσθήκες ο Westerman βοήθησε στο να εξελιχθεί η "οθόνη" ως μέσο αλληλεπίδρασης. Οι αρχές που ανέπτυξε για την ανίχνευση και την απόρριψη τυχαίων αγγιγμάτων (palm rejection) αποτελούν ακόμα και σήμερα τη βάση για κάθε tablet και smartphone [[5]](#5).

## Βιβλιογραφία

<a id="1">[1]</a> Westerman, W. (1999). Hand tracking, finger identification, and chordic manipulation on a multi-touch surface. Doctoral dissertation, University of Delaware.<br /> 
<a id="2">[2]</a> Elias, J. G., & Westerman, W. (2001). “Multi-touch surface gestures.” FingerWorks Technical Publications.<br /> 
<a id="3">[3]</a> Merchant, B. (2017). The One Device: The Secret History of the iPhone. Little, Brown and Company.<br /> 
<a id="4">[4]</a> Westerman, W., & Elias, J. G. (2006). “Method and apparatus for integrating manual input.” US Patent 7,015,894.<br /> 
<a id="5">[5]</a> Buxton, B. (2007). “Multi-Touch Systems that I Have Known and Loved.” Microsoft Research Technical Papers.
