Ο Jeff Hawkins ξεκίνησε την καριέρα του με ένα έντονο ενδιαφέρον για τη μηχανική και την επιστήμη του εγκεφάλου. Αν και έγινε ευρύτερα γνωστός ως δημιουργός του PalmPilot και συνιδρυτής της Palm Computing, οι έρευνές του για τη νοημοσύνη και τη λειτουργία την νοημοσύνη ήταν πάντα κεντρικό στοιχείο της σταδιοδρομίας του [[1]](#1) [[2]](#2).

Στη δεκαετία του 1990, ο Hawkins και η ομάδα του εισήγαγαν τον PalmPilot, μια φορητή συσκευή προσωπικής οργάνωσης που συνδύαζε απλότητα στη χρήση με τεχνολογική καινοτομία. Το σύστημα Graffiti για αναγνώριση χειρόγραφης γραφής και το HotSync για συγχρονισμό δεδομένων έκαναν τη φορητή υπολογιστική προσιτή σε μεγάλο κοινό, ενώ επηρέασαν τον σχεδιασμό των μελλοντικών smartphones και tablets [[3]](#3). Για τον Hawkins, η επιτυχία της συσκευής βασίστηκε στην ευχρηστία και την προσβασιμότητα, παρά στα τεχνικά χαρακτηριστικά μόνο.

Παράλληλα με την επιχειρηματική του δραστηριότητα, ο Hawkins διατήρησε ζωντανό το ενδιαφέρον του για τη νευροεπιστήμη. Στις αρχές της δεκαετίας του 2000 ίδρυσε το Redwood Neuroscience Institute, με στόχο να μελετήσει τις βασικές αρχές της ανθρώπινης νοημοσύνης και να αναπτύξει θεωρητικά μοντέλα που θα μπορούσαν να οδηγήσουν στην κατασκευή «ευφυών» συστημάτων [[1]](#1)[[4]](#4).

Το 2004 κυκλοφόρησε το βιβλίο On Intelligence, στο οποίο περιγράφει την θεωρία memory‑prediction framework. Σύμφωνα με αυτή, η νοημοσύνη δεν περιορίζεται στην επεξεργασία δεδομένων, αλλά βασίζεται στην ικανότητα του εγκεφάλου να κατασκευάζει εσωτερικά μοντέλα του κόσμου και να προβλέπει γεγονότα [[2]](#2) [[5]](#5).

Η σημασία του Hawkins δεν περιορίζεται μόνο στις συσκευές που δημιούργησε ή στις θεωρίες που ανέπτυξε. Η επιρροή του εκτείνεται στον τρόπο που σκεφτόμαστε τη νοημοσύνη, τη μάθηση και την αλληλεπίδραση ανθρώπου και μηχανής. Η πορεία του από τον PalmPilot στη νευροεπιστήμη δείχνει ότι η καινοτομία μπορεί να συνδυάζει επιχειρηματικότητα, μηχανική σκέψη και βαθιά θεωρητική κατανόηση.

## Βιβλιογραφία
<a id="1">[1]</a>
Hawkins, Jeff, & Blakeslee, Sandra. On Intelligence: How a New Understanding of the Brain will Lead to the Creation of Truly Intelligent Machines. Times Books, 2004

<a id="2">[2]</a>
Hawkins, Jeff. A Thousand Brains: A New Theory of Intelligence. Basic Books, 2021

<a id="3">[3]</a>
Pen Computing Magazine: The Jeff Hawkins Story 

<a id="4">[4]</a>
Oral History of Jeff Hawkins. Interviewed by Donna Dubinsky, Computer History Museum, 2007

<a id="5">[5]</a>
Computer History Museum. (n.d.). Profile: Jeff Hawkins
